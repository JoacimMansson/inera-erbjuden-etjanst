<font color='red'>Denna projektplats är en pilot för uppsättning av öppen källkodsprojekt. Tjänstekontraktet för Erbjuden e-tjänst förvaltas inom <a href='http://rivta.forge.osor.eu/'>RIV-TA projektet</a></font>


Stödtjänster kan jämföras med funktioner som kan hämtas och användas i många olika e-tjänster. Genom att stödtjänsterna friläggs i form av tjänstekontrakt behöver inte varje e-tjänsteutvecklare ta fram liknande tekniska lösningar för stödfunktionalitet utan kan fokusera på själva e-tjänsten. På så vis effektiviseras tjänsteutvecklingen.
Stödtjänster stöttar eller effektiviserar inte någon specifik verksamhetsprocess utan kan användas i flera olika sammanhang.

Erbjuden e-tjänst är en stödtjänst som visar vilka e-tjänster som erbjuds av en vårdenhet. Stödtjänstekontraktet möjliggör för en mängd aktörer (t.ex. 1177.se, vårdguiden, privata vårdgivares webbplatser) att på ett nationellt standardiserat sätt länka till e-tjänster som erbjuds av en vårdenhet.

![http://inera-erbjuden-etjanst.googlecode.com/svn/wiki/images/overview.png](http://inera-erbjuden-etjanst.googlecode.com/svn/wiki/images/overview.png)

Ett exempel på hur stödtjänsten Erbjuden e-tjänst kan användas av ett konsumerande system, är att 1177.se med hjälp av stödtjänsten kan länka en invånare som läser om mammografi direkt till en e-tjänst för mammografitidsbokning.

Erbjuden e-tjänst beskriver e-tjänstens följande egenskaper.
  * Namn
  * Adress (teknisk adress till e-tjänst)
  * Krav för att nyttja tjänsten
  * Geografisk information (vilket län, kommun etc)

Se projektets [SAD](SAD.md) för ytterligare detaljer.